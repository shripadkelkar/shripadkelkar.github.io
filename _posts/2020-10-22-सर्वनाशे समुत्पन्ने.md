---
layout: post
title: सर्वनाशे समुत्पन्ने ह्यर्धं
published: true
---

सर्वनाशे समुत्पन्ने ह्यर्धं त्यजति पण्डित:।  
अर्धेन कुरुते कार्यं सर्वनाशो हि दु:सहः।।  

याचा यथामति पद्यबद्ध मराठीतला स्वैर भावानुवाद..  

सकलच होइल नष्ट,अशी जंव वेळ ओढवे एक।  
अर्धे तरि राखून ठेवण्या,यत्नहि होति अनेक।।  
चतुर नर सदा अर्ध्यानेही करी कार्य निज पूर्ण।  
सर्वनाश या असह्य दुःखा टाळी तो संपूर्ण।।  

ॐॐॐॐॐॐॐॐॐॐॐॐॐॐॐॐॐॐ  

वैरायते सुहृद्भावः प्रदानं हरणायते।  
दर्पभूताभिभूतस्य विद्या मौर्ख्यशतायते।।  

याचा यथामति पद्यबद्ध मराठीतला स्वैर भावानुवाद..  

सौहार्दाला वैरकळा ये,दानहि रंगे लूट जशी।  
ज्ञानहि वाटे शतमूर्खासम,पडता नर गर्वाचे फशी।।  

ॐॐॐॐॐॐॐॐॐॐॐॐॐॐॐॐॐॐ  

मदोपशमनं शास्त्रं खलानां कुरुते मदम्।  
चक्षुप्रकाशकं तेजः उलूकानामिवांधताम्।।  

याचा यथामति पद्यबद्ध मराठीतला स्वैर भावानुवाद..  

तेजप्रकाशे मिळे शक्ति जरि बघण्याची सकलांना।  
मिळे अंधता त्याच प्रकाशे,दिवसाही घुबडांना।।  
शास्त्रे नित जरि हरति अविद्या,अहंकार,मद,गर्व।  
तीच शिकोनी,दुष्टमनी परि,चढे अहं मद सर्व।।  

ॐॐॐॐॐॐॐॐॐॐॐॐॐॐॐॐॐॐ  

भिक्षुकोऽपि सकलेप्सितदाता प्रेतभूमिनिलयोऽपि पवित्रः।  
भूतमित्रमपि योऽभयदाता तं विचित्रचरितं शिवमीडे।।  

याचा यथामति पद्यबद्ध मराठीतला स्वैर भावानुवाद..  

असूनि आपण स्वयेचि याचक,सकलांचे जो इच्छित पुरवी।  
वसे स्मशानी प्रेतभूमिवर,निजास नित परि पवित्र ठेवी।।  
भूतपिशाच्चे भयद समीपचि,करी अभय परि सकलां भक्तां।  
ऐसे चरित विचित्रचि ज्याचे,शिवास त्या मी स्तवितो आता।।  

ॐॐॐॐॐॐॐॐॐॐॐॐॐॐॐॐॐॐ  

प्रियवाक्यप्रदानेन सर्वे तुष्यन्ति जन्तवः।  
तस्मादेवं च वक्तव्यं,वचने किं दरिद्रता।  

याचा यथामति पद्यबद्ध मराठीतला स्वैर भावानुवाद..  

गोड बोलुनि तुष्टि मिळे,जर, चित्तहि प्रसन्न होई।  
पशुपक्ष्यांचे,नरादिकांचे जीवन प्रमुदित होई।।  
तर मग,नित्य वदावे मधुरचि,बुद्धिपुरस्सर मनुजा।  
हवी कशाला व्यर्थ कृपणता,संकुचितता वा लज्जा?  

ॐॐॐॐॐॐॐॐॐॐॐॐॐॐॐॐॐॐ  

चेतोहरा युवतयः सुहृदोऽनुकूलाः।  
सद् बान्धवाः प्रणतिगर्भगिरश्च भृत्याः।।  
गर्जन्ति दन्तिनिवहास्तरलास्तुरंगाः।  
सम्मीलने नयनयोर्नहि किंचिदस्ति।।  
(भोजप्रबंध)  

याचा यथामति पद्यबद्ध मराठीतला स्वैर भावानुवाद...  

सुंदर युवती चित्त चोरती,फिरती अवतीभवती।  
मित्रसुहृदही मनासम मला वदती,करती,हसती।।  
आप्तबंधुजन सर्व चांगले,मद्धितसाधक असती।  
विनम्र मृदुमधुवचनी सेवक,कर जोडुनिया दिसती।।  
शुभ्रदंत मदमत्त गर्जती चित्कारिति गज पुढती।  
अश्वहि वायुगतीचे दारी शक्तिभरे फुरफुरती।।  
जागृति जीवन संपुन जाता नेत्र मिटुनि बिघडे।  
कुठे युवति त्या,आप्तमित्र वा सेवक,हत्तीघोडे ।।   
